44 ΠΛΛ ΤΩΝΟΣ

τήσασιν, ἃς δὴ τελετὰς καλοῦσιν, αἳ τῶν ἐκεῖ κακῶν ἀπο·
λύουσιν ἡμᾶς , μὴ θύσαντας δὲ δεινὰ περιμένει.
v111. Ταῦτα πάντα , ἔφη, αἶ φίλε Σώκρατες, τοιαῦτα
καὶ τοσαῦτα λεγόμενα ἀρετῆς πέρι καὶ κακίας, ὥς ἅνθρω-
ποι καὶ θεοὶ περὶ αὐτὰ ἔχουσι τιμῆς, τί οἰόμεθα ἀκουού-
σας νέων ψυχὰς ποιεῖν, ὅσοι εὐφυεῖς καὶ ἱκανοὶ ἐπὶ πάντα
τὰ λεγόμενα ὥσπερ ἐπιπτόμενοι συλλογίσασθαι ἐξ αὐτῶν,
Β ποῖός τις ἄν ὧν καὶ πῇ πορευθεὶς τὸν βίον ὥς ἄριστα διέλ-
θοις λέγοι γὰρ ἄν ἐκ τοῖν εἰκότων πρὸς αὑτὸν κατὰ Πίν-
δαρον ἐκεῖνο τὸ ’
πότερον δίκᾳ τεῖχος ὕψιον
ἦ σκολιαῖς ἀπάταις
ἀναβὰς καὶ ἐμαυτὸν οὕτω περιφράξας διαβιῶ ; τὰ μὲν
γάρ λεγόμενα δικαίῳ μὲν ὄντι μοι, ἐάν μὴ καὶ δοκῶ, ὄφε-
λος οὐδέν φασιν εἶναι , πόνους δὲ καὶ ζημίας φανε-
ράς · ἀδίκςο δὲ δόξαν δικαιοσύνης παρασκευασαμένφ θε-
o σπέσιος βίος λέγεται. οὐκοῦν , ἐπειδὴ τὸ δοκεῖν, ὥς δη·-
λοῦσί μοι οἱ σοφοί, καὶ τάν ἀλάθειαν βιᾶται καὶ κύριον
εὐδαιμονίας, ἐπὶ τοῦτο δὴ τρεπτέον ὅλως · πρόθυρα μὲν
καὶ σχῆμα κύκλφ περὶ ἐμαυτὸν σκιαγραφίαν ἀρετῆς περι-
γραπτέον , τὴν δὲ τοῦ σοφωτάτου Ἀρχιλόχου ἀλοόπεκα
ἑλκτέον ἐξόπισθεν κερδαλέαν καὶ ποικίλην. ἀλλά γάρ,
φησί τις, ού ῥᾴδιον ἀεὶ λανθάνειν κακὰν ὄντα. οὐδὲγὰρ
ἄλλο οὐδὲν εὐπετές, φήσομεν, τῶν μεγάλων · ἀλλ’ ὅμως,
D εί μέλλομεν εὐδαιμονήσειν, ταύτῃ ἰτέον, οὖς τὰ ἴχνη τῶν
λόγων φέρει. ἐπὶ γὰρ τό λανθάνειν ξυνωμοσίας τε καὶ
ἑταιρείας συνάξομεν, εἰσί τε πειθοῦς διδάσκαλοι σοφίαν
δημηγορικήν τε καὶ δικανικὴν διδόντες, ἐξ οἷν τά μὲν πεί-
σομεν, τὰ δὲ βιασόμεθα, ὥς πλεονεκτοῦντες δίκην μὴ δι-
δόναι. ἀλλά δὴ θεοὺς οὔτε λανθάνειν οὔτε βιάσασθαι
δυνατόν. οὔκουν, εί μὲν μὴ εἰσὶν ἦ μηδὲν αὐτοῖς τῶν ἀν-
Ε θρωπίνων μέλει, καὶ ἡμῖν μελητέον τοῦ λανθάνειν · εί δὲ

