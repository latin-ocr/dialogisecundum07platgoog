 

46 ΠΛΑΤΩΝΟΣ

των οὐδὲν ἄλλο αῖτιον ἦ ἐκεῖνο , ὅθενπερ ἅπας ὁ λόγος
οὗτος ὥρμησε καὶ τῷδε καὶ ἐμοὶ πρὸς σέ, οἷ Σώκρατες,
εἰπεῖν, ὅτι οἷ θαυμάσιε πάντων ὑμῶν, ὅσοι ἐπαινέται
B φατὲ δικαιοσύνης εἶναι, ἀπὸ τῶν ἐξ ἀρχῆς ἥρω’ων ἀρξά-
μενοι , ὅσων λόγοι λελειμμένοι , μέχρι τῶν νῦν ἀνθρώπων
οὐδεὶς πώποτε ἔψεξεν ἀδικίαν οὐδ’ ἐπῄνεσε δικαιοσύνην
αλλως ἢ δόξας τε καὶ τιμάς καὶ δωρεὰς τὰς ἀπ’ αὐτῶν
γιγνομένας· αὐτὸ ,δ’ εκάτερον τῇ αὑτοῦ δυνάμει ἐν τῇ
τοῦ ἔχοντος ψυχῇ ἐνόν καὶ λανθάνον θεούς τε καὶ ἀν-
θρώπους οὐδεὶς ποόποτε οὔτ’ ἐν ποιήσει οὔτ’ ἐν ἰδίοις
λόγοις ἐπεξῆλθεν ἱκανῶς τῷ λόγῳ, ὥς τὸ μὲν μέγιστο ·›
κακῶν ὅσα ἴσχει ψυχὴ ἐν αὑτῇ, δικαιοσύνη δὲ μέγιστον
367 ἀγαθόν. εἰ γαρ ούτως ἐλέγετο ἐξ’ αρχῆς ὑπὸ πάντων υμῶν
καὶ ἐκ vdmv‘ ημᾶς ἐπείθετε, οὐκ ἂν ἀλλήλους ἐφυλάττομεν
μὴ ἀδικεῖν, ἀλλ’ αὐτὸς αὑτοῦ ἦν ἕκαστος φύλαξ, δεδιώς
μὴ ἀδικῶν τῷ μεγίστφ κακῷ ξύνοικος ᾖ. ταῦτα, ω Σιό-
κρατες, ἴσως δὲ καὶ ἔτι τούτων πλείω Θρασύμαχός τε καὶ

αλλος πού τις ὑπὲρ δικαιοσύνης τε καὶ ἀδικίας λε’γοιεν’ αν
μεταστρέφοντες αὐτοῖν τὴν δύναμιν, φορτικῶς, ω’ς γε’ μοι
Β δοκεῖ· ἀλλ’ ἐγώ ‚ οὐδὲν γάρ σε δέομαι ἀποκρύπτεσθαι,
σοῦ ἐπιθυμων ἀκοῦσαι τάναντία, ὥς δύναμαι μάλιστα
κατατείνας λέγω. μὴ οὖν ἡμῖν μόνον ἐνδεᾶῃ τῷ λόγφ,”’ οτι
δικαιοσύνη ἀδικίας κρεῖττον, ἀλλα τί ποιοῦσα ἑκατέρα
τὸν ἔχοντα αὐτὴ δι’ αὐτὴν ἡ μὲν κακόν, ἡ δὲ ἀγαθόν ἐστι·
τὰς δὲ δόξας ἀφαίρει, ὥσπερ Γλαύκων διεκελεύσατο. εί
γὰρ μὴ ἀφαιρήσεις ἑκατέρωθεν τὰς ἀληθεῖς, τὰς δὲ ψευδεῖς
προσθήσεις , οὐ τὸ δίκαιον φήσομεν ἐπαινεῖν σε, ἀλλά τὸ
c δοκεῖν, οὐδὲ τὸ ἄδικον εἶναι ψέγειν, ἀλλὰ τὸ δοκεῖν, καὶ
παρακελεύεσθαι ἄδικον ὄντα λανθάνειν, καὶ ὁμολογεῖν
Θρασυμάχφ,” οτι τὸ μὲν δικαιον ἀλλότριον ἀγαθόν, ξυμ-
φέρον τοῦ κρείττονος, τό δὲ αδικον αὐτῷ μὲν ξυμφέρον
καὶ λυσιτελοῦν, τῷ δὲ ἥττονι ἀξύμφορον. ἐπειδὴ οὖν

