78 ΠΛΑΤΩΝΟΣ

τοιοῦτοι καὶ ἐν λόγοις καὶ ἐν ἔργοις ἁμαρτάνουσιν εἰς
αὑτούς τε καὶ εἰς ἄλλους · οἶμαι δὲ οὐδὲ μαινομένοις ἐθν-
στέον ἀφομοιοῦν αὐτοὺς ἐν λόγοις οὐδ’ ἐν ἔργοις. γνω-
στέον μὲν γὰρ καὶ μαινομένους καὶ πονηροὺς ἄνδρας τε
καὶ γυναῖκας, ποιητέον δὲ οὐδὲν τούτων οὐδὲ μιμητέον.
Ἀληθέστατα, ἔφη. Τί δ’; ἦν δ’ ἐγώ· χαλκεύοντας ἤ τι
ἄλλο δημιουργοῦντας, ἢ ἐλαύνοντας τριήρεις ἢ κελεύονο
Β τας τούτοις, ἢ τι ἀλλο τῶν περὶ ταῦτα μιμητέον; Καὶ
πῶς , ἔφη , οἷς γε οὐδὲ προσέχειν τόν νοῦν τούτων οὐδενὶ
ἐξέσται; Τί δέ 3 ἵππους χρεμετίζοντας καὶ ταύρους μυκω-
μένους καὶ ποταμοὺς ψοφοῦντας καὶ θάλατταν κτυποῦσαν
καὶ βροντὰς καὶ πάντα αὖ τά τοιαῦτα ἦ μιμήσονται; Ἀλλ’
ἀπείρηται αὐτοῖς, ἔφη , μήτε μαίνεσθαι μήτε μαινομέ-
νοις ἀφομοιοῦσθαι. Εί ἄρ’, ήν δ’,ἐγωᾏ μανθάνω,ὁι“ σύ
λέγεις, ἔστι τι ἐἶδος λέξεώς τε καὶ διηγήσεως, ἐν ᾦ ἀν διη-
C γοῖτο ὁ τῷ ὄντι καλὰς κάγαθός, ὁπότε τι δέοι αὐτὸν λε’-
γειν · καὶ ἕτερον αὖ ἀνόμοιον τούτῳ εἶδος, οὗ ἀν ἔχοιτο
αίεὶ καὶ έν ᾦ διηγοῖτο ὁ ἐναντίως ἐκείνω φύς τε καὶ τρα-
φείς. Ποῖα δή, ἔφη, ταῦτα; Ὁ μέν μοι δοκεῖ, ἦν δ’
ἐγώ, μέτριος ἀνήρ, ἐπειδὰν ἀφίκηται ἐν τῇ διηγήσει ἐπὶ
λέξιν τινα ἢ πρᾶξιν ἀνδρὸς ἀγαθοῦ, ἐθελήσειν ὥς αὐτὸς
ὦ v ἐκεῖνος ἀπαγγέλλειν καὶ οὐκ αἰσχυνεῖσθαι ἐπὶ τῇ τοι-
αύτῃ μιμήσει , μάλιστα μὲν μιμούμενος τὸν ἀγαθὸν ἀσφα-
D λῶς τε καὶ ἐμφρόνως πράττοντα, ἐλάττω δὲκαὶ ἦττον
ἢ ὑπὸ νόσων ἢ ὑπὸ ἐρώτων ἐσφαλμένον ἢ καὶ ὑπὸ μέθης
ἤ τινος ἄλλης ξυμφορᾶς · ὅταν δὲ γίγνηται κατά τινα ἑαυ-
τοῦ ἀνάξιον, οὐκ ἐθελήσειν σπουδῇ ἀπεικάζειν ἑαυτὸν·
τῷ χείρονι, εἰμὴ ἄρα κατὰ βραχύ, ὅταν τι χρηστὸν ποιῇ,
ἀλλ’ αἰσχυνεῖσθαι , ἅμα μὲν ἀγύμναστος ὧν τοῦ μιμεῖσθαι
τοὺς τοιούτους, ἅμα δὲ καὶ δυσχεραίνων αὑτὸν ἐκμάττειν
Ε τε καὶ ἐνιστάναι εἰς τοὺς τῶν κακιόνων τύπους , ἀτιμάζων
τῇ διανοίᾳ, ὅ τι μὴ παιδιᾶς χάριν. Εἰκός, ἔφη.

