84 ΠΛΛ ΤΩΝΟΣ

πασι μὲν οὖν, ἔφη. Ἆρ’ οὖν ούπανταχοῦ ταῦτα διωκτέα
τοῖς νέοις, εί μέλλουσι τό αὑτῶν πράττεινς Διωκτέα μὲν

401 οὖν. ’Ἐστι δὲ γέ που πλήρης μὲν γραφικὴ αὐτῶν καὶ
πασα ἡ τοιαύτη δημιουργία, πλήρης δὲ υφαντικὴ καὶ ποι-
κιλία καὶ οἰκοδομία καὶ πᾶσα αὖ ἡ τῶν ἄλλων σκευῶν
ἐργασία, ἔτι δὲ’ η τῶν σωμάτων φύσις καὶ η τῶν ἄλλων
φυτῶν· ἐν πασι γὰρ τούτοις ἔνεστιν εὐσχημοσύνη ἢ ἀσχη-
μοσύνη. καὶ ἡ μὲν ἀσχημοσύνη καὶ ἀρρυθμία καὶ’ αναρ-
μοστία κακολογίας καὶ κακοηθείας ἀδελφά, τὰ δ’ ἐναντία
τοῦ ἐναντίου, σώφρονός τε καὶ ἀγαθοῦ ἤθους, ἀδελφά ’
τε καὶ μιμήματα. Παντελῶς μὲν οὖν, ἔφη.

Β XII. Αρ’ οὖν τοῖς ποιηταῖς ἡμῖν μόνον ἐπιστατητέον
καὶ προσαναγκαστέον τὴν τοῦ ἄγαθοῦείκόνα ἤθους ἐμ·-
ποιεῖν τοῖς ,ποιήμασιν ἦ μὴ παρ’ ἡμῖν ποιεῖν, ἦ καὶτοῖς
ἄλλοις δημιουργοῖςὲπιστατητέον καὶ διακωλυτέον τὰ κα-
κόηθες τοῦτο καὶ ἀκόλαστον καὶ ἀνελεύθερον καὶ ἄσχη-
μον μήτε έν εἰκόσι ζωων μήτε ἐν οἰκοδομήμασι μήτε ἐν
ἅἩλλφ μηδενὶ δημιουργουμένῳ ἐμποιεῖν, η ὁ μὴ οἷός τε
ων οὐκ ἐατέος παρ’ ημῖν δημιουργεῖν,” ινα μη έν κακίας
εἰκόσι τρεφόμενοι ημῖν oi φύλακες ῶσπερ έν κακη βοτάνῃ,

G πολλὰ ἑκάστης ἡμέρας κατα σμικρὰν άπὸ πολλῶν δρεπό-
μενοί τε καὶ νεμόμενοι , ἔν τι ξυνιστάντες λανθάνωσι κα·-
κὸν μέγα ἐν τῇ αὐτῶν ψυχῇ · ἀλλ’ ἐκείνους ζητητέον τοὺς
δημιουργοὺς τοὺς εὐφυῶς δυναμένους ἰχνεύειν τὴν τοῦ
καλοῦ τε καὶ εὐσχήμονος φύσιν, ἵν’ ῶσπερ έν ὑγιεινῷ
τόπῳ οἰκοῦντες οἶ νέοι άπό παντὸς ὠφελῶνται, ὁπόθεν
ἄν αὐτοῖς ἀπὸ τῶν καλῶν ἔργων ἦ πρὸς ὅφιν ἢ πρὸς
άκοήν τι προσβάλῃ, ῶσπερ αὔραφέρουσα ἀπὸ χρηστῶν

ι) τόπων ὑγίειαν, καὶ εὐθὺς ἐκ παίδων λανθάνῃ είς ὁμοιό-
τητά τε καὶ φιλίαν καὶ ξυμφωνίαν τῷ καλῷ λόγῳ ἅγουσας
Πολύ γὰρ ἄν, ἔφη , κάλλιστα οὕτω τραφεῖεν. ’Ἆρ’ οὖν,
ἦν δ’ ἐγώ , ῶ Γλαύκων, τούτων ἕνεκα κυριωτάτη ἐν

 

