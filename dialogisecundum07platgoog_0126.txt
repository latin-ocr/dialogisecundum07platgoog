90 ΠΛΑΤΩΝΟΣ

Β ἰατρικῇ, ἀπέκναισε πρῶτον μὲν καὶ μάλιστα ἑαυτόν, ἔπειτ’
ἄλλους ὕστερον πολλούς. Πῇ δή; ἔφη. Μακρόν, ἦν δ’
ἐγώ, τὸν θάνατον αὐτῷ ποιήσας. παρακολουθῶν γὰρ τῷ
νοσήματι θανασίμῳ ὄντι οὔτε ἰάσασθαι, οἶμαι, οἷός τ’ ἦν
ἑαυτόν, έν ἀσχολίᾳ τε πάντων ἰατρευόμενος διά βίον ἔζη
ἀποκναιόμενος, εἴτι τῆς εἰωθυίας διαίτης ἐκβαίη, δυσθα-
νατῶν δὲ ὑπὸ σοφίας εἰς γῆρας ἀφίκετο. Καλὸν ἄρα τὸ
γέρας, ἔφη, τῆς τέχνης ἠνέγκατο. Οἷον εἰκός, ἦν δ’ ἐγώ,

c τὸν μὴ εἰδότα, ὅτι Ἀσκληπιὸς οὐκ ἀγνοίᾳ οὐδὲ ἀπειρίᾳ
τούτου τοῦ εἴδους τῆς ἰατρικῆς τοῖς ἐκγόνοις ού κατέ-
δειξεν αύτό, ἀλλ’ εἰδώς ὅτι πᾶσι τοῖς εὐνομουμένοις ἔργον
τι ἑκάστῳ έν τῇ πόλει προστέτακται, ὃ ἀναγκαῖον ἐργά-
ζεσθαι, καὶ οὐδενὶ σχολὴ διά βίου κάμνειν ἰατρευομένῳ ·
ὃ ἡμεῖς γελοίως ἐπὶ μὲν ταῖν δημιουργῶν αἰσθανόμεθα,
ἐπὶ δὲ τῶν πλουσίων τε καὶ εὐδαιμόνων δοκούντων εἶναι
οὐκ αἰσθανόμεθα. Πῶς; ἔφη.

ι) XV. Τέκτων μέν, ἦν δ’ ἐγώ, κάμνων ἀξιοῖ παρὰ τοῦ
ἰατροῦ φάρμακον πισὸν ἐξεμέσαι τὸ νόσημα ἦ κάτω κα-
θαρθεὶςῆ καύσει ἢ τομῇ χρησάμενος ἀπηλλάχθαι· έάν δέ
τις αὐτῷ μακρὰν δίαιταν προστάττῃ, πιλίδιά τε περὶ τήν
κεφαλὴν περιτιθεὶς καὶ τὰ τούτοις ἑπόμενα, ταχύ εἶπεν
ὅτι οὐ σχολὴ κάμνειν οὐδὲ λυσιτελεῖ οὕτω ζῇν, νοσήματι
τὸν νοῦν προσέχοντα, τῆς δὲ προκειμένης ἐργασίας ἀμε-
λοῦντα · καὶ μετὰ ταῦτα χαίρειν εἰπών τῷ τοιούτῳ ἰατρῷ,

E εἰς τὴν εἰωθυῖαν δίαιταν ἐμβάς, ὑγιὴς γενόμενος ζῇ τὰ
ἑαυτοῦ πράττων· ἐὰν δὲ μη ίκανὸν ᾖ τὸ σωμα ὑπενεγκεῖν,
τελευτήσας πραγμάτων ἀπηλλάγη. Καὶ τω τοιούτῳ μέν
γ’, ἔφη, δοκεῖ πρέπειν οὕτως ἰατρικῇ χρῆσθαι. Λρ’, ήν

407 δ’ έγοί,” οτι ην τι αύτῷ ἔργον, ο εἰ μη πράττοι, οὐκ ἐλυσι-
τέλει ζῇν; Δῆλον, ἔφη. Ὁ ,δὲ δὴ πλούσιος, ως φαμεν,
οὐδὲν ἔχει τοιοῦτον ἔργον προκείμενον, οὗ ἀναγκαζο-
μένῳ ἀπέχεσθαι ἀβίωτον. Οὔκουν δὴ λέγεταί γε. Φωκυ-

