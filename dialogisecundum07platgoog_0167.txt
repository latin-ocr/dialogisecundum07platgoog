ΠΟΛΙΤΕΙΑΣ δ’. 131

τους ἄνδρας τε παρέχεται καὶ πόλεως Μὰ Δία, ἦ δ’ ὅς,
οὐκ ἔγωγε. J

XVII. Τέλεον ἄρα ἡμῖν τό ἐνύπνιον ἀποτετέλεσται,
ὃ ἔφαμεν ὑποπτεῦσαι, ὡς εὕθύς ἀρχόμενοι τῆς πόλεως οἰ-
κίζειν κατὰ θεόν τινα είς άρχήν τε καὶ τύπον τινὰ ’τῆς δι- 0
καιοσύνης κινδυνεύομεν ἐμβεβηκέναι. Παντάπασι μὲν
οὖν. Τὸ δέ γε ἦν ἄρα, οἷΓλαύκων,·δι’ ὃ καὶ ὠφελεῖ, εἴδω-
λόν τι τῆς δικαιοσύνης, τὸ τὸν μὲν σκυτοτομικὸν φύσει
ὀρθῶς ἔχειν σκυτοτομεῖν καὶ ἄλλο μηδὲν πράττειν, τὸν δὲ
τεκτονικὸν τεκταίνεσθαι, καὶ τᾶλλα δὴ οὕτως. Φαίνεται.
Τὰ δέ γε ἀληθὲς τοιοῦτο μέν τι ἦν, ὥς ἔοικεν, ἡ δικαιο-
σύνη, ἀλλ’ οὐ περὶ τὴν ἔξω πρᾶξιν τῶν αὑτοῦ, ἀλλὰ περὶ n
τὴν ἐντὸς ὥς άληθῶς περὶ ἑαυτὸν καὶ τὰ ἑαυτοῦ, μὴ
ἐάσαντα τάλλότρια πράττειν ἕκαστον έν αὐτῷ μηδὲ πολυ-
πραγμονεῖν πρὸς ἄλληλα τοὶ ἐν τῇ ψυχῇ γένη, ἀλλὰ τῷ
ὄντι τὰ οἰκεῖα εὖ θέμενον καὶ ἄρξαντα αὐτὸν αὑτοῦ καὶ
κοσμήσαντα καὶ φίλον γενόμενον ἑαυτῷ καὶ ξυναρμό σαντα
τρία ὅντα ὥσπερ ὅρους, τρεῖς ἁρμονίας άτεχνῶς νεάτης τε
καὶ ὑπάτης καὶ μέσης, ’καὶ εἰ ἄλλα ἅττα μεταξὺ τυγχάνει E
ὄντα, πάντα ταῦτα ξυνδήσαντα καὶ παντάπασιν, ἕνα γενό-
μενον ἐκ πολλῶν, σώφρονά καὶ ἡρμοσμένον, οὕτω δὴ
πράττειν ἤδη, έάν τι πράττῃ ἦ περὶ χρημάτων· κτῆσιν ἦ
περὶ σώματος θεραπείαν ἦ καὶ πολιτικόν τι ἦ περὶ τὰ ἴδια
ξυμβόλαια, ἐν πᾶσι τούτοις ἡγούμενον καὶ ὀνομάζοντα
δικαίαν μὲν καὶ καλὴν πρᾶξιν, ἢ ἂν ταύτην τήν ἕξιν σώζῃ
τε καὶ ξυναπεργάζηται, σοφίαν δὲ τὴν ἐπιστατοῦσαν ταύτῃ
τῇ πράξει ἐπιστήμην, ἄδικον δὲ πρᾶξιν, ἣ άν ἀεὶ ταύτην 44,
λύῃ, ἀμαθίαν δὲ τὴν ταύτῃ αὖ ἐπιστατοῦσαν δόξαν. Παν-
τάπασιν, ἦ δ’ ὅς, ὦ Σώκρατες, άληθῆ λέγεις. Εἶεν, ἦν δ’
ἐγώ · τὸν μὲν δίκαιον καὶ ἄνδρα καὶ πόλιν καὶ δικαιοσύνην,
ὃ τυγχάνει έν αὐτοῖς ὅν, εί φαῖμεν εὑρηκεναι, 3232 ἄν πάνυ
· 9

