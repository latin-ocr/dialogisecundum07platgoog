ΠΟΛΙΤΕΙΑΣ δ’. 133

σθαι, πότερον αὖ λυσιτελεῖ δίκαιά τε πράττειν καὶ καλοὶ 445
ἐπιτηδεύειν καὶ εἶναι δίκαιον, ἐάν τε λανθάνῃ ἐάν τε μή
τοιοῦτος ῶν, ἦ ἀδικεῖν τε καὶ άδικον εἶναι, ἐάνπερ μὴ διδῷ
δίκην μηδὲ βελτίων γίγνηται κολαζόμενος. Ἀλλ’, ἔφη, ὦ
Σῶκρατες, γελοῖον ἔμοιγε φαίνεται τὸ σκέμμα γίγνεσθαι
ἤδη, εί τοῦ μὲν σωματος τῆς φύσεως διαφθειρομένης
δοκεῖ οὐ βιωτόν εἶναι οὐδὲ μετὰ πάντων σιτίων τε καὶ
ποτῶν καὶ παντὸς πλούτου καὶ πάσης ἀρχῆς, τῆς δὲ αὐ-
τοῦ τούτου ᾦ ζῶμεν φύσεως ταραττομένης καὶ διαφθει- Β
ρομένης βιωτὸν ἄρα ἔσται, ’ ἐάνπερ τις πονῇ ὃ ἄν βουληθῇ
ἄλλο πλὴν τοῦτο, ὁπόθεν κακίας μὲν καὶ ἀδικίας ἀπαλλα-
γήσεται, δικαιοσύνην δὲ καὶ ἀρετὴν κτήσεται, ἐπειδήπερ
ἐφάνη γε ὄντα ἑκάτερα οἷα ἡμεῖς διεληλύθαμεν. Γελοῑον
γάρ, ἦν δ’ έγω’ · ἄλλ’ ὅμως ἐπείπερ ἐνταῦθα ἐληλύθαμεν,
ὅσον οἷό ν τε σαφέστατα κατιδεῖνὸτι ταῦτα οὕτως ἔχει, οὐ
χρὴ ἀποκάμνειν. ’Ήκιστα νὴ τὸν Δία, ἔφη, πάντων άπο-
κμητέον. Δεῦρο νῦν, ἦν δ’ έγω’, ἵνα καὶ ἴδῃς, ὅσα καὶ εἴδη c
ἔχει ἡ κακία, ὡς ἐμοὶ δοκεῖ, ἅ γε δὴ καὶ ἄξια θέας. Ἔπο-
μαι, ἔφη· μόνον λέγε. Καὶ μήν, ἦν δ’ ἐγω, ῶσπερ άπὸ
σκοπιᾶς μοι φαίνεται, ἐπειδὴ ἐνταῦθα ἀναβεβήκαμεν τοῦ
λόγου, ἓν μὲν εἶναι εἶδος τῆς ἀρετῆς, ἄπειρα δὲ τῆς κακίας,
τέτταρα δ’ ἐν αὐτοῖς ἄττα ῶν καὶ ἄξιον ἐπιμνησθῆναι.
Πῶς λέγειςς ἔφη. Ὅσοι, ἦν δ’ ε’γῶ, πολιτειῶν τρόποι εἰσὶν
εἴδη ἔχοντες, τοσοῦτοι κινδυνεύουσι καὶ ψυχῆς τρόποι
εἶναι. Πόσοι δή 3 Πέντε μέν, ἦν δ’ έγῶ, πολιτειῶν, πέντε D
δὲ ψυχῆς. Λέγε, ἔφη, τίνες. Λέγω, εἷπον, ὅτι εἶς μὲν οὗτος
ὃν ἡμεῖς διεληλύθαμεν πολιτείας εἴη ἂν τρόπος, ἐπονο-
μασθείη δ’ ἂν καὶ διχῇ · ἐγγενομένου μὲν γὰρ ἀνδρὸς ἑνὸς
έν τοῖς ἄρχουσι διαφέροντος βασιλεία ἂν κληθείη, πλειό-
νων ab ἀριστοκρατία. Ἀληθῆ, ἔφη. Τοῦτο μὲν τοίνυν,
ἦν δ’ ἐγώ, ἓν εἶδος λέγω· οὔτε γὰρ ἂν πλείους οὔτε εἷς
ἐγγενόμενος κινήσειεν ἄν τῶν ἀξίων λόγου νόμωΰτῆς πό· Ε

