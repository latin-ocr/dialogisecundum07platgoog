162 ’ ΠΛΑΤΩΝΟΣ

ζητεῖν τε ’καὶ ἀποδεικνύναι, τί ποτε νῦν κακῶς ἐν ταῖς πό-
λεσι πράττεται, δι’ ὅ οὐχ οὕτως οἰκοῦνται, καὶ τίνος ἄν
σμικροτάτου μεταβαλόντος ἔλθοι εἰς τοῦτον τὸν τρόπον ’
τῆς πολιτείας πόλις, μάλιστα μὲν ἑνός, εί δὲ μή, δυοῖν, εἰ

δὲ μή, ὅ τι όλιγίστων τὸν ἀριθμὸν καὶ σμικροτάτων τὴν ·

C δύναμιν. Παντάπασι μὲν οὖν, ἔφη. Ἐνὸς μὲν τοίνυν, ἦν
δ’ ἐγώ, μεταβαλόντος δοκοῦμέν μοι ἔχειν δεῖξαι ὅτι μετα·
πέσοι ἄν, ού μέν τοι σμικροῦ γε οὐδὲ ῥᾳδίου, δυνατοῦ δέ
Τίνος; ἔφη. Ἐπ’ αὐτὸ δή, ἦν δ’ ἐγω’, εἶμι, ὃ τῷ μεγίστω
προεικάζομεν κύματι· εἰρήσεται δ’ οὖν, εἰ καὶ μέλλει γε’· ’
λωτί τε ἀτεχνῶς ὥσπερ κῦμα ἐκγελῶν καὶ ἀδοξίᾳ κατα-
κλύσειν. σκόπει δὲ ὃ με’λλω λέγειν. Λέγε, ἐφη. Ἐὰν μή,

D ἦν δ’ ἐγώ, ἦ οἰ φιλόσοφοι βασιλεύσωσιν ἐν ταῖς πόλεσιν
ἢ οἱ βασιλεῖς τε νῦν λεγόμενοι καὶ δυνάσται φιλοσοφή-
σωσι γνησίως τε καὶ ἱκανοῖς καὶ τοῦτο είς ταύτὸν ξυμπέσῃ,
δύναμίς τε πολιτικὴ καὶ φιλοσοφία, τῶν δὲ νῦν πορευο-

· μένων χωρὶς ἐφ’ ἑκάτερον αἱ πολλαὶ φύσεις ἐξ ἀνάγκης
ἀποκλεισθῶσιν, οὐκ ἔστι κακῶν παῦλα, ὦ φίλε Γλαύκων,
ταῖς πόλεσι, δοκῶ δ’ οὐδὲ τῷ ἀνθρωπίνῳ γένει, οὐδὲ αὕτη

’ Ε ἡ πολιτεία μη’ ποτε πρότερον φυῇ τε εἰς τὸ δυνατὸν καὶ
φῶς ἡλίου ἴδῃ, ἢν νῦν λόγῳ διεληλύθαμεν. ἀλλά τοῦτό
ἐστιν, ὃ ἐμοὶ πάλαι ὄκνον ἐντίθησι λέγειν, ὁρῶντι ὥς
πολὺ παρὰ δόξαν ῥηθήσεται · χαλεπὸν γὰρ ἰδεῖν, ὅτι οὐκ
ἀν ἄλλῃ τις εὐδαιμονήσειεν οὔτε ἰδίᾳ οὔτε δημοσίᾳ. καὶ
ὅς, ὮΣῶκρατες, ἔφη, τοιοῦτον ἐκβέβληκας ῥῆμά τε καὶ
λόγον, ὃν εἰπών ἡγοῦ ἐπὶ σὲ πάνυ πολλούς τε καὶ οῦ

474 φαύλους νῦν οὕτως οἷον ῥίψαντας τὰ ἱμάτια γυμνούς, λα-
βόντας ὅ τι ἑκάστω παρέτυχεν ὅπλον, θεῖν διατεταμένους
ὡς θαυμάσια ἐργασομένους· οὓς εἰ μὴ ἀμυνεῖ τῷ λόγῳ
καὶ ἐκφεύξει, τῷ ὄντι τωθαζόμενος δώσεις δίκην. Οὐκ-
οῦν σύ μοι, ἦν δ’ ἐγώ, τούτων αἰτιοςς Καλῶς γ’, ἔφη, ἐγω
ποιῶν· ἀλλά τοί σε ού προδώσω, ἀλλ’ ἀμυνῶ οἷς δύναψ

