ΠΟΛΙΤΕΙΑΣ ς’. 2οί

τοῖς τοῖς ὑπὸ τῶν κάτω ἀπεικασθεῖσι καὶ ἐκείνοις πρός
ἐκεῖνα ὥς ἐναργέσι δεδοξασμένοις τε καὶ τετιμημένοις.
Μανθάνω, ἔφη,’“’ οτι τὸ ὑπὸ ταῖς γεωμετρίαις τε καὶ ταῖς Β
ταύτης ἀδελφαῖς τέχναις λέγεις.Τὸ τοίνυν ἕτερον μάν-
θανε τμῆμα τοῦ νοητοῦ λέγοντά με τοῦτο, οὗ αύτὸς ὁ λό-
γος ἅπτεται τῇ τοῦ διαλέγεσθαι δυνάμει, τὰς ὑποθέσεις
ποιούμενος οὐκ ἀρχάς, ἀλλὰ τῷ ὄντι ὑποθέσεις, οἷον ἐπι-
βάσεις τε καὶ ὁρμάς, ἵνα μέχρι τοῦ ἀνυποθέτου ἐπὶ τὴν
τοῦ παντὸς ἀρχὴν ἐών, ἁψάμενος αὐτῆς, πάλιν· αὖ ἐχόμε-
νος τῶν ἐκείνης ἐχομένων,·οῧτως ἐπὶ τελευτὴν καταβαίνῃ,
αἰσθητῷ παντάπασιν οὐδενὶ προσχρώμενος, ἀλλ’ εἴδεσιν G
αὐτοῖς δι’ αὐτῶν εἰς αύτά, καὶ τελευτᾷ εἰς εἴδη. Μαν-
θάνω, ἔφη, ἱκανῶς μὲν οῦ —- δοκεῖς γάρ μοι συχνὸν ἔρ-
γον λέγειν- ὅτι μέντοι βούλει δωρίζειν σαφέστερον εἶναι
τὸ ὑπὸ τῆς τοῦ διαλέγεσθαι ἐπιστήμης τοῦ ὄντος τε καὶ
νοητοῦ θεωρούμενον ἢ τὸ ὑπὸ τῶν τεχνῶν καλουμένων,
αἶς αἱ ὑποθέσεις ἀρχαὶ καὶ διανοίᾳ μὲν ἀναγκάζονται ἀλλά
μὴ αἰσθήσεσιν αύτά θεᾶσθαι οἰ θεώμενοι, δια δὲ τὸ μὴ D
ἐπ’ ἀρχὴν ἀνελθόντες σκοπεῖν, ἀλλ’ ἐξ ὑποθέσεων, νοῦν
οὐκ ἴσχειν περὶ αύτά δοκοῦσί σοι, καίτοι νοητῶν ὄντων
μετὰ ἀρχῆς. διάνοιαν δὲ καλεῖν μοι δοκεῖς τὴν τῶν γεωμε-
τρικῶν τε καὶ τὴν τῶν τοιούτων ἐ”ξιν ἀλλ’ οὐ νοῦν, ὥς
μεταξύ τι δόξης τε καὶ νοῦ τὴν διάνοιαν οὖσαν. Ἰκανσό-
τατα, ἦν δ’έγοό, ἀπεδέξω. καί μοι ἐπὶ τοῖς τέτταρσι τμή-
μασι τέτταρα ταῦτα παθήματα ἐν τῇ ψυχῇ γιγνόμενα
λαβέ, νόησιν μὲν ἐπὶ τῷ ἀνωτάτω, διάνοιαν δὲ ἐπὶ τῷ δευ- E
τέρω, τῷ τρίτῳ δὲ πίστιν ἀπόδος καὶ τῷ τελευταίῳ εἰκα-
σίαν, καὶ τάξον αύτά ἀνὰ λόγον, ὥσπερ ἐφ’ οἷς ἔστιν ἀλη-
θείας μετέχειν, οῧτω ταῦτα σαφηνείας ἡγησάμενος μετέ-
χειν. Μανθάνω, ἔφη, καὶ ξυγχωρῶ καὶ τάττω ὥς λέγειςέ

 

