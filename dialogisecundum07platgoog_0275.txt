ΠοΛῙΤΕιΑΣ η’. 2³0

φιλόθηρος. Ἔστι γάρ, ἔφη, τοῦτο τὸ ἦθος ἐκείνης τῆς
πολιτείας. Οὐκοῦν καὶ χρημάτων, ἦν δ’ ἐγώ, ὁ τοιοῦτος
νέος μὲν’“ ων καταφρονοῖ ἄν, ὅσω δὲ πρεσβύτερος γίγνοιτο, Β
μᾶλλον ἀεὶ ἀσπάζοιτο” αν τῷ τε μετέχειν τῆς τοῦ φιλοχρη-
μοὶτου φύσεως καὶ μὴ εἶναι εἰλικρινὴς πρὸς ἀρετὴν διὰ
τὸ ἀπολειφθῆναι τοῦ ἀρίστου φύλακος; Τίνος; ἦ δ’ ὃς
ὁ Ἀδείμαντος. Λόγου, ἦν δ’ ἐγώ, μουσικῇ κεκραμένου·
ὃς μόνος ἐγγενόμενος σωτὴρ ἀρετῆς διά βίου ἐνοικεῖ τῷ
ἔχοντι. Καλῶς, ἔφη, λέγεις. Καὶ ἐστι μέν γ’, ἦν δ’ ἐγώ,
τοιοῦτος ὁ τιμοκρατικὸς νεανίας, τῇ τοιαύτῃ πόλει ἐοικός.
Πάνυ μὲν οὖν. Γίγνεται δέ γ’, εἷπον, οὗτος ὦδέ πως, c
ἐνίοτε πατρὸς ἀγαθοῦ ὢν νέος υίὸς ἐν πόλει οἰκοῦντος
οὐκ εὖ πολιτευομένῃ, φεύγοντος τάς τε τιμάς καὶ ἀρχὰς
καὶ δίκας καὶ τὴν τοιαύτην πᾶσαν φιλοπραγμοσύνην καὶ
ἐθέλοντος ἐλαττοῦσθαι, ὥστε πράγματα μὴ ἔχειν. Πῇ δή,
ἔφη, γίγνεται; Ὅταν, ἦν δ’ ἐγώ, πρῶτον μὲν τῆς μητρὸς
ἀκούῃ ἀχθομένης, ὅτι ού τῶν ἀρχόντων αὐτῇ ὁ ἀνήρ D
ἐστι, καὶ ἐλαττουμένης διὰ ταῦτα ἐν ταῖς ἄλλαις γυναιξίν,
ἔπειτα ὁρώσης μὴ σφόδρα περὶ χρήματα σπουδάζοντα
μηδὲ μαχόμενον καὶ λοιδορούμενον ίδία τε ἐν δικαστη-
ρίοις καὶ δημοσία, ἀλλὰ ῥαθύμως πάντα τά τοιαῦτα φέ-
ροντα, καὶ εαυτῷ μὲν τὸν νοῦν προσέχοντα ἀεὶ αἰσθάνη-
ται, ἑαυτὴν δὲ μήτε πάνυ τιμῶντα μήτε ἀτιμαζοντα· ἐξ
ἁπάντων τούτων ἀχθομένης τε καὶ λεγούσης, ὥς αναν-
δρός τε αὐτῷ ὁ πατὴρ καὶ λίαν ἀνειμένος, καὶ ἄλλα δὴ ὅσα
καὶ οἷα φιλοῦσιν αί γυναῖκες περὶ τῶν τοιούτων ὑμνεῖν. Ε
Καὶ μαλ’, ἔφη ὁ Ἀδείμαντος, πολλά τε καὶ ὅμοια ἑαυταῖς.
Οἶσθα οὖν, ἦν δ’ ἐγώ, ὅτι καὶ οἰ οἰκέται τῶν τοιούτων
ἐνίοτε λάθρᾳ πρὸς τοὺς υἱεῖς τοιαῦτα λέγουσιν, οἰ δοκοῦν-
τες εὖνοι εἶναι, καὶ ἐάν τινα ἴδωσιν ἦ ὀφείλοντα χρήματα,
ςῦ μὴ ἐπεξέρχεται ὁ πατήρ, ἤ τι ἄλλο ἀδικοῦντα, διακε-
λεύονται ὅπως, ἐπειδᾶν ἀνὴρ γένηται, τιμωρήσεται πάν-

