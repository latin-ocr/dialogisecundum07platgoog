. ΠΟΛΙΤΕΙΑΣ η’. 245

τοῦ χοροῦ ἐστήσατο καὶ ἐτίμα μα’λιστα. Εὖ, ἦν δ’ ἐγώ.
τόδε δὲ σκόπει. κηφηνώδεις ἐπιθυμίας ἐν αὐτῷ διὰ τὴν
ἀπαιδευσίαν μὴ φῶμεν ἐγγίγνεσθαι, τάς μὲν πτωχικάς,
τάς δὲ κακούργους, κατεχομένας βία ὑπὸ τῆς ἄλλης ἐπι- G
μελείας; Καὶ μάλ’, ἔφη. Οἷσθ’ οὖν, εἷπον, οἷ ἀποβλέψας
κατόψει αὐτῶν τὰς κακουργίας; Ποῖ; ἔφη. Εἰς τάς τῶν
ὀρφανῶν ἐπιτροπεύσεις καὶ εἴ πού τι αὐτοῖς τοιοῦτον
ξυμβαίνει, ωστε πολλῆς ἐξουσίας λαβέσθαι τοῦ ἀδικεῖν.
Ἀληθῆ. Αρ’ οὖν ου τούτῳ δῆλον,” οτι ἐν τοῖς αλλοις ξυμ-
βολαίοις ο τοιοῦτος, ἐν οἶς εὐδοκιμεῖ δοκῶν δίκαιος εἶναι,
ἐπιεικεῖ τινὶ ἑαυτοῦ βίᾳ κάτέχει ἄλλας κακάς ἐπιθυμίας ι)
ἐνούσας, ού πείθων, οτι ούκ αμεινον, οὐδ’ ἡμερῶν λόγῳ,

’ ἀλλ’ ἀνάγκη καὶ φόβῳ, περὶ τῆς αλλης οὐσίας τρέμων;
Καὶ πάνυγ’ , ἔφη. Καὶ νὴ Δία, ἦν δ’ ἐγώ, ω φίλε, τοῖς
πολλοῖς γε αὐτῶν εὑρήσεις, οταν δέῃ τάλλότρια ἀναλί-
σκειν, τὰς τοῦ κηφῆνος ξυγγενεῖς ἐνούσας ἐπιθυμίας.
Καὶ μάλα, ἦ δ’ ὅς, σφόδρα. Ούκ ἄρ’ ἀν εἴη ἀστασίαστος
ὁ τοιοῦτος ἐν ἑαυτῷ, οὐδὲ εἷς ἀλλὰ διπλοῦς τις, ἐπιθυμίας
δὲ ἐπιθυμιῶν ὥς τὸ πολὺ κρατούσας ἀν ἔχοι βελτίους χει- Β
ρόνων. Ἔστιν οὕτως. Διά ταῦτα δή, οἶμαι, εὐσχημονέ-
στερος ἂν πολλῶν ὁ τοιοῦτος εἴη · ὁμονοητικῆς δὲ καὶ
ἡρμοσμένης τῆς ψυχῆς ἀληθὴς ἀρετὴ πόρρω ποι ἐκφεύγοι
ἂν αὐτόν. Δοκεῖ μοι. Καὶ μὴν ἀνταγωνιστής γε ἰδίᾳ ἐν
πόλει ὁ φειδωλὸς φαῦλος ἥ τινος νίκης ἦ ἄλλης φιλοτιμίας 555
τῶν καλῶν, χρήματά τε οὐκ ἐθέλων εὐδοξίας ἕνεκα καὶ
τῶν τοιούτων ἀγώνων ἀναλίσκειν, δεδιως τὰς ἐπιθυμίας
τὰς ἀναλωτικὰς ἐγείρειν καὶ ξυμπαρακαλεῖν ἐπὶ ξυμμα-
χίαν τε καὶ φιλονεικίαν, ὀλίγοις τισὶν ἑαυτοῦ πολεμῶν ὀλι-
γαρχικῶς τὰ πολλὰ ἡττᾶται καὶ πλουτεῖ. Καὶ μάλα, ἔφη.
Ἔτι οὖν, ἦν δ’ ἐγώ, ἀπιστοῦμεν, μὴ κατὰ τὴν ὀλιγαρχου-
μένην πόλιν ὁμοιότητι τὸν φειδωλόν τε καὶ χρηματιστὴν
τετάχθαι; Οὐδαμῶς, ἔφη.

