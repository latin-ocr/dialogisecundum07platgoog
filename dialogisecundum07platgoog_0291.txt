ΠΟΛῙΤΕΙΑΣ η’. . 255

Ταῦτά τε, ἦν δ’ ἐγω, καὶ σμικρά τοιάδε ἄλλα γίγνεται·
διδάσκαλός τε ἐν τῷ τοιούτῳ φοιτητὰς φοβεῖται καὶ θω-
πεύει, φοιτηταί τε διδασκάλων ὀλιγωροῦσιν, οὕτω δὲκαὶ
παιδαγωγῶν · καὶ ὅλως οἰ μὲν νέοι πρεσβυτέροις ἀπεικά-
ζονται καὶ διαμιλλῶνται καὶ ἐν λόγοις καὶέν ἔργοις, οἰ δὲ
γέροντες ξυγκαθιέντες τοῖς νέοις εὐτραπελίας τε καὶ χα-
ριεντισμοῦ ἐμπίπλανται, μιμούμενοι τοὺς νέους, ἵνα δὴ Β
μὴ δοκῶσιν ἀηδεῖς εἶναι μηδὲ δεσποτικοί. Πάνυ μὲν οὖν,
ἔφη. T& δέ γε, ἦν δ’ ἐγώ, ἔσχατον, ῶ φίλε, τῆς ἐλευθερίας
τοῦ πλήθους, ὅσον γίγνεται ἐν τῇ τοιαύτη πόλει, οταν δη
ol ἐωνημένοι καὶ αἱ ἐωνημέναι μηδὲν ηττον ἐλεύθεροι ωσι
τῶν πριαμένων. ἐν γυναιξὶ δε πρὸς ανδρας καὶ ἀνδράσι
πρὸς γυναῖκας ὅση η ἰσονομία καὶ ἐλευθερία γίγνεται,
ὀλίγου ἐπελαθόμεθ’ εἰπεῖν. Οὐκοῦν κατ’ Αἰσχύλον, ἔφη,
ἐροῦμεν ὅ τι νῦν ἦλθ’ ἐπὶ στόμα; Πάνυ γε, εἶπον. καὶ 0
ἔγωγε οὕτω λέγω· τὸ μὲν γάρ τῶν θηρίων τῶν ὑπὸ τοῖς
ἀνθρώποις ὅσω ἐλευθερώτερά ἐστιν ἐνταῦθα ἦ ἐν ἄλλῃ,
οὐκ αν τις πείθοιτο άπειρος. ἀτεχνῶς γὰρ αἳ τε κύνες
κατὰ τὴν παροιμίαν οἷαίπερ αἱ δέσποιναι γίγνονταί τε δη
καὶ ιπποι nav ονοι, πάνυ ἐλευθέρως καὶ σεμνῶς εἰθισμέ-
νοι πορεύεσθαι, κατά τάς ὁδοὺς ἐμβάλλοντες τῶ ἀεὶ ἀπαν-
τῶντι, ἐὰν μὴ ἐξίστηται · καὶ τᾶλλα πάντα οὕτω μεστά Ι)
ἐλευθερίας γίγνεται. Τὸ ἐμόν γ’, ἔφη, ἐμοὶ λέγεις ὄναρ·
αὐτὸς γάρ εἰς ἀγρὸν πορευόμενος θαμὰ αὐτὸ πάσχω. Τὰ
δὲ δὴ κεφάλαιον, ἦν δ’ ἐγώ, πάντων τούτων ξυνηθροι-
σμένων ἐννοεῖς, ὡς ἁπαλὴν τὴν ψυχὴν τῶν πολιτῶν ποιεῖ,
ῶστε κάν ὁτιοῦν δουλείας τις προσφέρηται, ἀγανακτεῖν
καὶ μὴ ἀνέχεσθαι; τελευτῶντες γάρ που οἷσθ’ ὅτι οὐδὲ
τῶν νόμων φροντίζουσι γεγραμμένων ἢ ἀγράφων, ἵνα
δὴ μηδαμῇ μηδεὶς αῦτοτς ᾗ δεσπότης. Καὶ μάλ’, ἔφη,
οἶδα.

XV. Αὕτη μὲν τοίνυν, ἦν δ’ ἐγώ, ῶ φίλε, ἡ ἀρχὴ Ε

