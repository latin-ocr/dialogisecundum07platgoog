314 ΠΛΑΤΩΝΟΣ

τε καὶ Κλωθώ καὶ Ἄτροπον, ὑμνεῖν πρὸς τὴν τῶν Σειρή-
νων ἁρμονίαν, Λάχεσιν μὲν τά γεγονότα, ’Κλωθώ δὲ τὰ
ὄντα, Ἄτροπον δὲ τά μέλλοντα. καὶ τὴν μὲν Κλωθώ τῇ
δεξιᾷ χειρὶ ἐφαπτομένην συνεπιστρέφειν τοῦ ἀτράκτου
τὴν ἔξω περιφοράν, διαλείπουσαν χρόνον, τὴν δὲ ’Ἀτρο-
πον τῇ ἀριστερᾷ τὰς ἐντὸς αὖ ὡσαύτως· τὴν δὲ Λάχεσιν
ἐν μέρει ἑκατέρας ἑκατέρα τῇ χειρὶ ἐφάπτεσθαι.
1> XV. Σφᾶς οὖν, ἐπειδὴ ἀφικέσθαι, εὐθὺς δεῖν ίέναι
πρὸς τὴν Λάχεσιν. προφήτην οὖν τινά σφᾶς πρῶτον μὲν
ἐν τάξει διαστῆσαι, ἔπειτα λαβόντα ἐκ τῶν τῆς Λαχέσεως
γονάτων κλήρους τε καὶ βίων παραδείγματα, ἀναβάντα
ἐπί τι βῆμα ὑψηλὸν είπεω · Ἀνάγκης θυγατρὸς κόρης
Λαχέσεως λόγος. ψυχαὶ ἐφήμεροι, ἀρχὴ ἄλλης περιόδου
Ε θνητοῦ γένους θανατηφόρου. οὐχ ὑμᾶς δαίμων λήξεται,
ἀλλ’ ὑμεῖς δαίμονα αἱρήσεσθε. πρῶτος δ’ ὁ λαχών πρῶ·
τος αἱρείσθω βίον, ᾦ συνέσται ἐξ ἀνάγκης. ἀρετή δὲ ἀδέ-
σποτον, ἣν τιμῶν καὶ-ἀτιμάζων πλέον καὶ ἔλαττον αὐτῆς
ἕκαστος ἕξει. αἰτία ἑλομένου · θεὸς ἀναίτιος. ταῦτα εί-
πόντα ῥῖψαι ἐπὶ πάντας τοὺς κλήρους, τὸν δὲ παρ’ αὑτὸν
618 πεσόντα ἕκαστον ἀναιρεῖσθαι, πλὴν οὗ · ἓ δὲ οὐκ έᾷν · τῷ
δὲ ἀνελομένῳ δῆλον εἶναι, ὁπόστος είλήχειν. μετὰ δὲ
τοῦτο αὖθις τὰ τῶν βίων παραδείγματα εἰς τὸ πρόσθεν
σφῶν θεῖναι ε’πὶ τὴν γῆν, πολὺ πλείω τῶν παρόντων,
εἶναι δὲ παντοδαπά · ζώων τε γὰρ πάντων βίους καὶ δὴ
καὶ τούς ἀνθρωπίνους ἅπαντας · τυραννίδας τε γὰρ ἐν
αὐτοῖς εἶναι, τὰς μὲν διατελεῖς, τὰς δὲ καὶ . μεταξὺ δια-
φθειρομένας καὶ είς πενίας τε καὶ, φυγὰς καὶ ε’ίς πτωχείας
τελευτώσας· εἶναι δὲ καὶ δοκίμων ἀνδρῶν βίους, τοὺς μὲν
Β ἐπὶ εἴδεσι καὶ κατὰ κάλλη καὶ τήν ἄλλην ἰσχύν· τε καὶ
ἀγωνίαν, τούς δ’ ἐπὶ γένεσι καὶ προγόνων ἀρεταῖς, καὶ
ἀδοκίμων κατὰ ταύτά, ὡσαύτως δὲ καὶγυναικῶν · ψυχῆς
δὲ τάξιν οὐκ ἐνεῖναι διὰ τὸ ἀναγκαίως ἔχειν ἄλλον ἑλομέ-

4

