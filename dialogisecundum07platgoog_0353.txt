ΠΟΛΙΤΕΙΑΣ ι’. 317

καὶ γελοίαν καὶ θαυμασίαν· κατὰ συνήθειαν γὰρ τοῦ προ-
τέρου βίου τὰ πολλὰ αἱρεῖσθαι. ἰδεῖν μὲν γὰρ ψυχὴν ἔφη
τήν ποτε Ὀρφέως γενομένην κύκνου βίον αἱρουμένην,
μίσει τοῦ γυναικείου γένους διὰ τὸν ὑπ’ ἐκείνων θάνατον
οὐκ ἐθέλουσαν έν γυναικὶ γεννηθεῖσαν γενέσθαι· ἰδεῖν
δὲτὴν Θαμύρου ἀηδόνος ἑλομένην· ἰδεῖν δὲ καὶ κύκνον
μεταβάλλοντα είς ἀνθρωπίνου βίου αἵρεσιν, καὶ ἄλλα ζῶα
μουσικὰ ὡσαύτως, εἰκοστὴν δὲ· λαχοῦσαν ψυχὴν ἑλέσθαι Β
λέοντος βίον· εἶναι δὲ τὴν Αἴαντος τοῦ Τελαμωνίου, φεύ-
γουσαν ἄνθρωπον γενέσθαι, μεμνημένην τῆς τῶν ὅπλων
κρίσεως· τὴν δ’ ἐπὶ τούτῳ Ἀγαμέμνονος· ἔχθρᾳ δὲ καὶ
ταύτην τοῦ ἀνθρωπίνου γένους διὰ τὰ πάθη ἀετοῦ διαλ-
ἰάξαι βίον. ἐν μέσοις δὲ λαχοῦσαν τὴν Ἀταλάντης ψυχήν,
κατιδοῦσαν μεγάλας τιμὰς ἀθλητοῦ ἀνδρός, οὐ δύνασθαι
παρελθεῖν, ἀλλὰ λαβεῖν. μετὰ δὲ ταύτην ἰδεῖν τὴν Ἐπειοῦ ί
τοῦ Πανοπέως είς τεχνικῆς γυναικὸς ἰοῦσαν φύσιν· πόρρω
δ’ έν ὑστάτοις ἰδεῖν τὴν τοῦγελωτοποιοῦ Θερσίτου πίθη-
κον ἐνδυομένην· κατά τύχην δὲ τὴν Ὀδυσσέως, λαχοῦσαν
πασῶν ὑστάτην, αἱρησομένην ἰέναι· μνήμη δὲ τῶν προ-
τέρων πόνων φιλοτιμίας λελωφηκυῖαν ζητεῖν περιιοῦσαν
χρόνον πολύν βίον ἀνδρὸς ἰδιώτου ἀπράγμονος, καὶ μόγις
εὑρεῖν κείμενόν που καὶ παρημελημένον ὑπὸ τῶν ἄλλων,
καὶ εἰπεῖν ἰδοῦσαν, ὅτι τὰ αὐτοὶ ἂν ἔπραξε καὶ πρώτη l:
λαχοῦσα, καὶ άσμένην ἑλέσθαι. καὶ έκ τῶν ἄλλων δὴ θη·-
ρίων ὡσαύτως εἰς ἀνθρώπους ἰέναι καὶ είς ἄλληλα, τὰ
μὲν ἄδικα είς τὰ ἅγρια,·τὰ δὲ δίκαια είς τὰ ἥμερα μετα-
βάλλοντα, καὶ πάσας μίξεις μίγνυσθαι. ἐπειδὴ δ’ οῦν πά·-
κσας τὰς ψυχὰςτοὺς βίους ᾑρῆσθαι, ὥσπερ ἔλαχον, έν τάξει
προσιέναι πρὸς τὴν Λάχεσιν · ἐκείνην δ’ ἑκάστῳ, ὃν εἵλετο
δαίμονα, τοῦτον φύλακα ξυμπέμπειν τοῦ βίου καὶ, ἄπο· Ε
πληρωτὴν ταῖν αἱρεθέντων. ὃν πρῶτον μὲν ἄγειν αὐτὴν
πρὸς τὴν Κλωθώ ὑπὸ τὴν ἐκείνης χεῖρά τε καὶ ἐπιστροφὴν

