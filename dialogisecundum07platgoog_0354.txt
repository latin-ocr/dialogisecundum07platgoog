318 ΠΛΑΤΩΝΟΣ

τῆς τοῦ ἀτράκτου δίνης, κυροῦντα ἣν λαχών εἵλετο μοῖ-
ραν· ταύτης δ’ ἐφαψάμενον αὖθις ἐπὶ τὴν τῆς Ἀτρόπου
ἄγειν νῆσιν, ἀμετάστροφα τὰ ἐπικλωσθέντα ποιοῦντα·
621 ἐντεῦθεν δὲ δὴ ἀμεταστρεπτὶ υπὸ τὸν τῆς Ἀνάγκης ἰέναι
θρόνον, καὶ δι’ ἐκείνου διεξελθόντα, ἐπειδὴ καὶ οἰ ἄλλοι
διῆλθον, πορεύεσθαι ἅπαντας εἰς τὸ τῆς Ἀήθης πεδίον
διὰ καύματός τε καὶ πνίγους δεινοῦ· καὶ γὰρ εἶναι αὐτὸ
κενὸν δένδρων τε καὶ“ οσα γῆ φύει· σκηνᾶσθαι οὖν σφᾶς
ἤδη ἑσπέρας γιγνομένης παρὰ τὸν Ἀμέλητα ποταμόν, ου
τὸ ὕδωρ ἄγγειον οὐδὲν στέγειν. μέτρον μὲν οὖν τι τοῦΙ
ύδατος πᾶσιν αναγκαῖον εἶναι πιεῖν, τοὺς δὲ φρονήσει μὴ
σωζομένους πλέον πίνειν τοῦ μέτρου · τὸν δὲ ἀει πιόντα
B πάντων ἐπιλανθάνεσθαι. ἐπειδὴ δὲ κοιμηθῆναι καὶ μέσας
νύκτας γενέσθαι, βροντήν τε καὶ σεισμὸν γενέσθαι, καὶ
ἐντεῦθεν ἐξαπίνης ἄλλον ἄλλῃ φέρεσθαι ἄνω εἰς τὴν γέ·-
νεσιν, ἄττοντας ὥσπερ ἀστέρας. αὐτὸς δὲ τοῦ μὲν ὕδατος
κωλυθῆναι πιεῖν· ὅπῃ μέντοι καὶ ὅπως εἰς τὸ σῶμα ἄφί-
κοιτο, οὐκ εἰδέναι, ἀλλ’ ἐξαίφνης ἀναβλέψας ἰδεῖν ἕωθεν
αὑτὸν κείμενον ἐπὶ τῇ πυρᾷ. καὶ οὕτως, ὦ Γλαύκων,
ΑΟ μῦθος ἐσώθη καὶ οὐκ ἀπώλετο, καὶ ἡμᾶς ἂν σφ’σειεν, ἄν
πειθώμεθα αύτῷ, καὶτὸν τῆς Λήθης ποταμὸν εὖ denefin-⁴
σόμεθα καὶ τὴν ψυχὴν οὐ μιανθησόμεθα· ἀλλ’ ἂν ἐμοὶ
πειθώμεθα , νομίζοντες ἀθάνατον ψυχὴν καὶ δυνατὴν
πάντα μὲν κακὰ ἀνέχεσθαι, πάντα δὲ ἀγαθά, τῆς ἄνω
ὁδοῦ ἀεὶ ἑξόμεθα καὶ δικαιοσύνην μετα φρονήσεως παντὶ
τρόπῳ έπιτηδεύσομεν,”’ ινα καὶ ἡμῖν αὐτοῖς φίλοι ωμεν καὶ
τοῖς θεοῖς, αὐτοῦ τε μένοντες ἐνθάδε, καὶ έπειδαν τα αθλα
D αὐτῆς κομιζοίμεθα, ω’σπερ οἱ νικηφόροι περιαγειρόμενοι,
καὶ ένθαδε καὶ έν τῃ χιλιέτει πορείᾳ, ην διεληλύθαμεν, ευ
πραττωμεν.

-W—-n———a—-o

 

 

