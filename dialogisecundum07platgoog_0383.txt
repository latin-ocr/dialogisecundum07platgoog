29 TIMA 102. , 347

ἀπὸ τοῦ κόσμου δανειζόμενοι μόρια, ὥς ἀποδοθησόμενα
πάλιν, εἰς ταύτὸν τὰ λαμβανόμενα συνεκόλλων, ού τοῖς 43
ἀλύτοις οἶς αὐτοὶ ξυνείχοντο δεσμοῖς, ἀλλά διὰ σμικρό-
τητα ἀοράτως, πυκνοῖς γόμφοις ξυντήκοντες, ἓν ἐξ ἁπάν-
των ἀπεργαζόμενοι σῶμα ἕκαστον, τὰς τῆς ἀθανάτου
ψυχῆς περιόδους ἐνέδουν εἰς ἐπίρρυτον σῶμα καὶ ἀπόρ-
ρυτον. αἰ δ’ εἰς ποταμὸν ἐνδεθεῑσαι πολὺν οὔτ’ ἐκράτουν
οὔτ’ ἐκρατοῦντο, βία δ’ ἐφέροντο καὶ ἔφερον, ὥστε τὸ μὲν Β
ὅλον κινεῖσθαι ζῶον, ἀτάκτως μὴν ὅπῃ τύχοι προϊέναι καὶ(
ἀλόγως, τὰς ἓξ ἁπάσας κινήσεις ἔχον · εἷς τε γὰρ τὸ πρό-
σθε καὶ ὄπισθεν καὶ πάλιν είς δεξιὰ καὶ ἀριστερὰ κάτω τε
καὶ” ανω καὶ πάντη κατὰ τους ἓξ τόπους πλανώμενα προῄ-
ειν. πολλοῦ γὰρ οντος τοῦ κατακλύζοντος καὶ ἀπορρέον-
τος κύματος, ὃ τὴν τροφὴν παρεῖχεν, ἔτι μείζω θόρυβον
ἀπειργάζετο τὰ των προσπιπτόντων παθήματα ἑκάστοις, c
ὅτε πυρὶ προσκρούσειε τὰ σῶμά τινος ἔξωθεν ἀλλοτρίῳ
περιτυχόν ἦ καὶ στερεῷ γῆς ὑγροῖς τε ὀλισθήμασιν ὑδά-
των, εἴτε ζάλῃ πνευμάτων ὑπὸ ἀέρος φερομένων καταλη-
φθείη, καὶ ὑπὸ πάντων τούτων διὰ τοῦ σώματος αἱ κινή-
σεις ἐπὶ τὴν ψυχὴν φερόμεναι προσπίπτοιεν· αἳ δὴ καὶ
ἔπειτα διὰ ταῦτα ἐκλήθησάν τε καὶ νῦν ἔτι αἰσθήσεις ξυν-
άπασαι κέκληνται. καὶ δὴ καὶ τότε ἐν τῷ παρόντι πλεί-
στην καὶ μεγίστην παρεχόμεναι κίνησιν, μετὰ τοῦ ῥέοντος
ἐνδελεχῶς ὀχετοῦ κινοῦσαι καὶ σφοδρῶς σείουσαι τὰς τῆς 1>
ψυχῆς περιόδους, τὴν μὲν ταύτοῦ παντάπασιν ἐπέδησαν
ἐναντία αὐτῇ ῥέουσαι καὶ ἐπέσχον ἄρχουσαν καὶ ἰοῦσαν,
τὴν δ’ αὖ θατέρου διέσεισαν, ὥστε τὰς τοῦ διπλασίου καὶ
τριπλασίου τρεῖς ἑκατέρας ἀποστάσεις καὶ τάς τῶν ἡμιο-
λίων καὶ ἐπιτρίτων καὶ ἐπογδόων μεσότητας καὶ ξυνδέσεις,
ἐπειδὴ παντελεῖς λυταὶ ούκ ἦσαν πλὴν ὑπὸ τοῦ ξυνδή-
σαντος, πάσας μὲν στρέψαι στροφάς, πάσας δὲ κλάσεις καὶ
διαφορὰς τῶν κύκλων ἐμποιεῖν, ὁσαχῇπερ ἦν δυνατόν, Ε

