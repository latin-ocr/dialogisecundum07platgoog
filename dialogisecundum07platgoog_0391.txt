37 ΤΙΜΑΙΟΣ. 355

δηλοῦν ἡγούμεθά τι· φεύγει γάρ ούχ ὑπομένον τὴν τοῦ
τόδε καὶ τοῦτο καὶ τὴν τῷδε καὶ πᾶσαν ὅση μόνιμα ὥς
ὄντα αὐτοὶ ἐνδείκνυται φάσις. άλλὰ ταῦτα μὲν ἕκαστα μὴ
λέγειν, τὸ δὲ τοιοῦτον dez περιφερόμενον ὅμοιον ἑκάστου
πέρι καὶ ξυμπάντων οὕτω καλεῖν· καὶ δὴ καὶ πῦρ τὸ διὰ
παντὸς τοιοῦτον καὶ ἅπαν ὅσονπερ ἂν ἔχη γένεσιν · ἐν ᾧ
δὲ ἐγγιγνόμεναι άεὶ ἕκαστα αὐτῶν φαντάζεται καὶ πάλιν
ἐκεῖθεν ἀπόλλυται, μόνον ἐκεῖνο αὖ προσαγορεύειν τῷ τε 50
τοῦτο καὶτῷ τόδε προσχρωμένους ὀνόματι, τὸ δὲ ὁποιον-
οῦν τι, θερμὰν ἦ λευκὰν ἢ καὶ ὁτιοῦν τῶν ἐναντίων, καὶ
πάνθ’ ὅσα ἐκ τούτων, μηδὲν ἐκεῖνο αὖ τούτων καλεῖν.
ἔτι δὲ σαφέστερον αὐτοῦ πέρι προθυμητέον ἀὖθις εἰπεῖν.
εἰ γὰρ πάντα τις σχήματα πλάσας ἐκ χρυσοῦ μηδὲν μετα-
πλάττων παύοιτο ἕκαστα εἰς ἅπαντα, δεικνύντος δή τινος
αὐτῶν ἓν καὶ ἐρομένου τί ποτ’ ἔστι, μακρῷ πρὸς ἀλήθειαν
ἀσφαλέστατον εἰπεῖν ὅτι χρυσός, τὸ δὲ τρίγωνον ὅσα τε Β
ἄλλα σχήματα ἐνεγίγνετο, μηδέποτε λέγειν ταῦτα ὡς ὅντα,
ἅ γε μεταξὺ τιθεμένου μεταπίπτει, ἀλλ’ ἐὰν ἄρα καὶ τὸ
τοιοῦτον μετ’ ἀσφαλείας ἐθέλῃ δέχεσθαί τινος, ἀγαπᾷν.
ὅ αύτὸς δὴ λόγος καὶ περὶ τῆς τὰ πάντα δεχομένης σώματα
φύσεως· ταύτὸν αὐτὴν άεὶ προσρητέον · ἐκ γὰρ τῆς ἑαυ-
τῆς τὸ παράπαν ούκ ἐξίσταται δυνάμεως. δέχεταί τε γὰρ
ἀεὶ τὰ πάντα, καὶ μορφὴν οὐδεμίαν ποτε οὐδενὶ ταῖν εἰς· 0
ιόντων ὁμοίαν εἴληφεν ούδαμῇ οὐδαμῶς· ἐκμαγεῖον γὰρ
φύσει παντὶ κεῖται, κινούμενόν τε καὶ διασχηματιζόμενον
ὑπὸ τῶν εἰσιόντων, φαίνεται δὲ δι’ ἐκεῖνα ἄλλοτε ἀλλοῖον·
τὰ δὲ εἰσιόντα καὶ ἐξιόντα τῶν ὄντων άεὶ μιμήματα, τυ·
πωθέντα ἀπ’ αύτῶν τρόπον τινὰ δύσφραστον καὶ θαυω
μαστόν, ὃν εἰσαῦθις μέτιμεν. ἐν δ’ οὖν τῷ παρόντι χρὴ
γένη διανοηθῆναι τριττά, τὸ μὲν γιγνόμενον, τὸ δ’ ἐν ᾦ
γίγνεται, τό δ’ ὅθεν άφομοιούμενον φύεται τὸ γιγνόμε- D
νον · καὶ δὴ καὶ προσεικάσαι πρέπει τὸ μὲν δεχόμενον
23 ·

