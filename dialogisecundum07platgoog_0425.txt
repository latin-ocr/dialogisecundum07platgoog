71 ΤΙΜΑΙΟΣ. 389

νων ξυνίσταται, στέγει τά μείζω , τὰ δ’ ἐκ μειζόνων τά
σμικρότερα οὗ δύναται, πῦρ δὲ πάντων γενῶν σμικρομε-
ρέστατον, ὅθεν δι’ ὕδατος καὶ γῆς ἀέρος τε καὶ ὅσα ἐκ
τούτων ξυνίσταται διαχωρεῖ καὶ στέγειν οὐδὲν αὐτὸ
δύναται. ταύτὸν δὴ καὶ περὶ τῆς παρ’ ἡμῖν κοιλίας δια-
νοητέον, ’ὄτι σιτία μὲν καὶ ποτὰ ὅταν εἰς αὐτὴν ἐμπέσῃ
στέγει, πνεῦμα δὲ καὶ πῦρ σμικρομερέστερα ὄντα τῆς Β
αὑτῆς ξυστάσεως οὐ δύναται. τούτοις οὖν κατεχρήσατο
ὁ θεὸς εἰς τὴν έκ τῆς κοιλίας ἐπὶ τὰς φλέβας ὑδρείαν,
πλέγμα ἐξ ἀέρος καὶ πυρὸς οἷον οἱ κύρτοι ξυνυφηνάμε-
νος, διπλᾶ κατὰ τὴν εἷ’σοδον ἐγκώρτια ἔχον, οἷν θάτερον
αὖ πάλιν διέπλεξε δίκρουν· καὶ ἀπὸ ταῖν ἐγκυρτίων δὴ
διετείνατο οἷον σχοίνους κύκλῳ διά παντὸς πρὸς τά
ἔσχατα τοῦ πλέγματος. τὰ μὲν οὖν ἔνδον ἐκ πυρὸς συνε-
στήσατο τοῦ πλοκάνου ἅπαντα, τὰ δ’ ἐγκύρτια καὶ τὸ ⁰
κύτος ἀεροειδῆ, καὶ λαβών αὐτὸ περιέστησε τῷ πλασθέντι
ζώῳ τρόπον τοιόνδε. τὸ μὲν τῶν έγκυρτίων εἰς τὰ στόμα
μεθῆκε· διπλοῦ δὲ ὄντος αὐτοῦ κατὰ μὲν τὰς ἀρτηρίας
εἰς τὸν πλεύμονα καθῆκε θάτερον, τὸ δ’ εἰς τὴν κοιλίαν
παρὰ τὰς ἀρτηρίας · τὸ δ’ ἕτερον σχίσας τὸ μέρος ἑκάτε-
ρον κατὰ τοὺς ὀχετοὺς τῆς ῥινὸς ἀφῆκε κοινόν, ὥσθ’ ὅτε
μὴ κατὰ στόμα ἴοι θάτερον, ἐκ τούτου πάντα καὶ τά ἐκεί- D
νου ῥεύματα ἀναπληροῦσθαι. τὸ δ’ ἄλλο κύτος τοῦ
κύρτου περὶ τὰ σῶμα ὅσον κοῖλον ἡμῶν περιέφυσε, καὶ
πᾶν δὴ τοῦτο τοτὲ μὲν εἰς τὰ έγκύρτια ξυρρεῖν μαλακαῖς,
ἅτε ἀέρα ὄντα, ἐποίησε, τοτὲ δὲ ἀναρρεῑν μὲν τὰ ἐγκύρτια,
τὸ δὲ πλέγμα, ὥς ὄντος τοῦ σώματος μανοῦ, δύεσθαι εἴσω
δι’ αὐτοῦ καὶ πάλιν ἔξω, τὰς δὲ ἐντὸς τοῦ πυρὸς ἀκτῖνας
διαδεδεμένας ἀκολουθεῖν ἐφ’ ἑκάτερα ἰόντος τοῦ ἀέρος,
καὶ τοῦτο, ἕωσπερ ἀν τὸ θνητὸν ξυνεστήκῃ ζῶον, μὴ δια- Ε
παύεσθαι γιγνόμενον· τούτῳ δὲ δὴ τῷ γένει τὸν τὰς
ἐπωνυμίας θέμενον ἀναπνοὴν καὶ ἐκπνοὴν λέγομεν

 

