ει ΤΙΜΑΙΟΣ. 399

νόσον μὲν δὴ ψυχῆς ἄνοιαν ξυγχωρητέον, δύο δ’ ἀνοίας .
γένη, τὸ μὲν μανίαν, τὸ δὲ ἀμαθίαν. πᾶν οὖν ὅ τι πά-
σχων τις πάθος ὁπότερον αύτών ἴσχει, νόσον προσρητέον,
ἡδονὰς δὲ καὶ λύπας ὑπερβαλλούσας τῶν νόσων μεγίστας
θετέον τῇ ψυχῇ· περιχαρὴς γὰρ ἅνθρωπος ών ἦ καὶ τά-
ναντία ὑπὸ λύπης πάσχων, σπεύδων τὸ μὲν ἑλεῖν ἀκαί- G
ρως,,τὸ δὲ φυγεῖν, οὔθ’ ὁρᾷν οὔτε ἀκούειν ὀρθὸν οὐδὲν
δύναται, λυττᾷ δὲ καὶ λογισμοῦ μετασχεῖν ἥκιστα τότε δὴ
δυνατός ἐστι. τὸ δὲ σπέρμα ὅτῳ πολὺ καὶ ρυὤδες περὶ
τὸν μυελὸν γίγνεται [καὶ] καθαπερεὶ δένδρον πολυκαρπό-
τερον τοῦ ξυμμέτρου πεφυκὸς ᾖ, πολλὰς μὲν καθ’ ἕκα-
στον ώδτνας, πολλὰς δ’ ἡδονὰς κτώμενος ἐν ταῖς ἐπιθυ-
μίαις καὶ τοῖς περὶ τὰ τοιαῦτα τόκοις, ἐμμανὴς τὸ πλεῖστον
γιγνόμενος τοῦ βίου διὰ τὰς μεγίστας ἡδονὰς καὶ λύπας, D
νοσοῦσαν καὶ ἄφρονα ἴσχων ὑπὸ τοῦ σώματος τὴν ψυχήν,
οὐχ ὡς νοσοῦν ἀλλ’ ὥς ἑκών κακὸς κακῶς δοξάζεται· τό
δὲ ἀληθὲςὴ περὶ τὰ ἀφροδίσια ἀκολασία κατὰ τό πολὺ
μέρος διὰ τὴν ἑνὸς γένους ἕξιν ὑπὸ μανότητος ὀστῶν ἐν
σώματι ρυώδη καὶ ὑγραίνουσαν νόσος ψυχῆς γέγονε. καὶ
σχεδὸν δὴ πάντα, ὁπόσα ἡδονῶν ἀκράτεια καὶ ὄνειδος ώς
ἑκόντων λέγεται των κακῶν, οὐκ ὀρθως ὀνειδίζεται· κα·-
κὸς μὲν γὰρ εκων οὐδείς, δια δὲ πονηρὰν ἕξιν τινὰ τοῦ ι
σώματος καὶ ἀπαίδευτον τροφὴν ὁ κακὰς γίγνεται κακός,
παντὶ δὲ ταῦτα ἐχθρὰ καὶ ακοντι προσγίγνεται· καὶ πά-
λιν δὴ τὸ περὶ τας λύπας ἡ ψυχὴ κατὰ ταύτὰ διά σωμα
πολλὴν ἴσχει κακίαν. ὅπου γὰρ ἄν οἱ τῶν ὀξέων καὶ τῶν
ἁλυκῶν φλεγμάτων καὶ ὅσοι πικροὶ καὶ χολώδεις χυμοὶ
κατὰ τὰ σῶμα πλανηθέντες ἔξω μὲν μὴ λάβωσιν ἀναπνοήν,
ἐντὸς δὲ είλλόμενοι τὴν ἀφ’ αὑτῶν ἀτμίδα τῇ τῆς ψυχῆς 87
φορᾷ ξυμμίξαντες ἀνακερασθώσι, παντοδαπὰ νοσήματα
ψυχῆς ἐμποιοῦσι μᾶλλον καὶ ἦττον καὶ ἐλάττω καὶ πλείω,
πρός τε τοὺς τρεῖς τόπους ἐνεχθέντα τῆς ψυχῆς, πρὸς ὃν

