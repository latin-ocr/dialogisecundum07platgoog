406 ΠΛΑΤΩΝΟΣ ΤΙΜΑΙΟΣ. 88 ¹

92 ὑπὸ ἀργίας ἑκάστων αἱ περιφοραί · τετράπουν τε τὸ γένος
αὐταῖν ἐκ ταύτης ἐφύετο καὶ πολύπουν τῆς προφάσεως,
θεοῦ βάσεις ὑποτιθέντος πλείους τοῖς μᾶλλον ἄφροσιν,
ὥς μᾶλλον ἐπὶ γῆν ἕλκοιντο. τοῖς δ’ ἀφρονεστάτοις αὐ·- 1
ταῖν τούτων καὶ παντάπασι πρὸς γῆν πᾶν τὸ σῶμα κατα-
τεινομένοις ὥς οὐδὲν ἔτι ποδῶν χρείας οὔσης, ἄποδα αὐτὰ
καὶ ίλυσπαίμενα ἐπὶ γῆς ἐγέννησαν. τὰ δὲ τέταρτον γένος
ἔνυδρον γέγονεν ἐκ τῶν μάλιστα ἀνοητοτάτων καὶ ἀμα-
θεστάτων, οὓς οὐδ’ ἀναπνοῆς καθαρᾶς ἔτι ἠξίωσαν οἱ με-
ταιλάττοντες, ὥς τὴν ψυχὴν ὑπὸ πλημμελείας πάσης ἀκα-
θάρτως ἐχόντων, ἀλλ’ ἀντὶ λεπτῆς καὶ καθαροῖς ἀναπνοῆς
ἀέρος εἰς ὕδατος θαλερὰν καὶ βαθεῖαν ἔωσαν ἀνάπνενσιν·

Β ὅθεν ἰχθύων ἔθνος καὶ τὸ τῶν ὀστρέων ξυναπάντων τε
ὅσα ἔνυδρα γέγονε, δίκην ἀμαθίας ἐσχάτης ἐσχάτας οἰκή-
σεις εἰληχότων. καὶ κατὰ ταῦτα δὴ πάντα τότε καὶ νῦν
ὃιαμείβεται τὰ ζῶα είς ἄλληλα, νοῦ καὶ ἀνοίας ἀποβολῇ
καὶ κτήσει μεταβαλλόμενα. καὶ δὴ καὶ τέλος περὶτοῦ παν-
τὰς νῦν ἤδη τὸν λόγον ἡμῖν φῶμεν ἔχειν· θνητὰ γὰρ καὶ
ἀθάνατα ζῶα λαβὼν καὶ ξνμπληρωθεὶς ὅδε ὁ κόσμος οὕτω,
ζῶον ὁρατὸν τὰ ὁρατὰ περιέχον, εἰκῶν τοῦ νοητοῦ θεὸς
αόσθητός, μέγιστος καὶ ἄριστος κάλλιστός τε καὶ τελεύτασ-
τος γέγονεν, εἷς οὐρανὸς ὅδε μονογενὴς ὤν.

