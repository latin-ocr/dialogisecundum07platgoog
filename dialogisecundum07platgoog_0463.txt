109 ΚΡΙΤῙΑΣ. 427 .

ἀρχάς ἀφορισθὲν ᾤκει χωρίς, πάντα είς τροφὴν καὶ παί-
δευσιν τὰ προσήκοντα ἔχον, ἴδιον μὲν αὐτῶν οὐδεὶς ού-
δὲν κεκτημένος, ἅπαντα δὲ πάντων κοινὰ νομίζοντες αὖ-· D
τῶν, πέρα δὲ ἱκανῆς τροφῆς οὐδὲν ἀξιοῦντες παρὰ τῶν
ἄλλων δέχεσθαι πολιτῶν, καὶ πάντα δὴ τὰ χθὲς λεχθέντα
ἐπιτηδεύματα ἐπιτηδεύοντες, ὅσα περὶ τῶν ὑποτεθέντων
ἐρρήθη φυλάκων. καὶ δὴ καὶ τὰ περὶτῆς χώρας ἡμῶν πι-
θανὸν καὶ ἀληθὲς ἐλέγετο, πρῶτον μὲν τοὺς ὅρους αὐτὴν
ἐν τῷ τότ’ ἔχειν ἀφωρισμένους πρὸς τὸν Ἰσθμὸν καὶ τὰ
κατὰ τὴν ἀλλην ἤπειρον μέχρι τοῦ Κιθαιρῶνος καὶ Πάρ-
νηθος τῶν ἄκρων, καταβαίνειν δὲ τοὺς ὄρους ἐν δεξιᾷ τὴν Ε
Ὠρωπίαν ἔχοντας, ἐν ἀριστερᾷ δὲ πρὸς θαλάττης ἀφορί-
ζοντας τὸν Ἀσωπόν, ἀρετῇ δὲ πᾶσαν γῆν ὑπὸ τῆς ἐνθάδε
ὑπερβάλλεσθαι, διὰ καὶ δυνατὴν εἶναι τότε τρέφειν τὴν
χώραν στρατόπεδον πολὺ τῶν περιοίκων. μέγα δὲ τεκμή-
ριον ἀρετῆς · τὸ γὰρ νῦν αὐτῆς λείψανον ἐνάμιλλόν ἐστι
πρὸς ἡντινοῦν τῷ πάμφορον εύκαρπόν τε εἶναι καὶτοῖς
ζώοις πᾶσιν εὔβοτον · τότε δὲ πρός τῷ κάλλει καὶ παμ- 111
πλήθη ταῦτα ἔφερε. πῶς οὖν δὴ τοῦτο πιστόν, καὶ κατὰ
τί λείψανον τῆς τότε γῆς ὀρθαῖς ἀν λέγοιτο; πᾶσα ἀπὸ
τῆς ἄλλης ἠπείρου μακρὰ προτείνουσα είς τὸ πέλαγος
οἷον ἄκρα κεῖται · τὸ δὴ τῆς θαλάττης ἀγγεῖον περὶ αὐτὴνι
τυγχάνει πᾶν ἀγχιβαθὲς ὅν. πολλῶν οὖν γεγονότων καὶ
μεγάλων κατακλυσμῶν ἐν τοῖς ἐνακισχιλίοις ἔτεσι, το-
σαῦτα γὰρ πρὸς τὸν νῦν ἀπ’ ἐκείνου τοῦ χρόνου γέγονεν
ἔτη, τὸ τῆς γῆς ἐν τούτοις τοῖς χρόνοις καὶ πάθεσιν ἐκ τῶν Β
ὑψηλῶν ἀπορρέον οὔτε χῶμα, ὥς ἐν ἄλλοις τόποις, προ-
χοτ λόγου ἄξιον ’ἀεί τε κύκλῳ περιρρέον είς βάθος ἀφανί-
ζεται. λέλειπται δή, καθάπερ ἐν ταῖς μικραῖς νήσοις, πρὸς
τά τότε τὰ νῦν οἷον νοσήσαντος σώματος ὀστᾶ, περιερρυ·
ηκυίας τῆς γῆς, ὅση πίειρα καὶ μαλακή, τοῦ λεπτοῦ σώ-
ματος τῆς χώρας μόνου λειφθέντος· τότε δὲ ἀκέραιος

